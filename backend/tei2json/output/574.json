{
    "filename": "1883-05-11_De_Rossi_Giovanni_Battista",
    "title": "Ferdinand Gregorovius an Giovanni Battista De Rossi in Rom. Rom, 11. Mai 1883 ",
    "sent": {
        "date": {
            "when": "1883-05-11",
            "cert": "high"
        },
        "person": {
            "name": "Gregorovius, Ferdinand (1821\u20131891)",
            "key": "G001200"
        },
        "place": {
            "name": "Rom",
            "key": "G000763"
        }
    },
    "received": null,
    "plain": "\n\n\nRoma, 11. Maggio 83.\nGentilissimo ed illustre Signor de Rossi,\n\nquanto alle proteste da farsi contro il progetto che tuttora minaccia le memorie secolari del Campidoglio, posi la mia speranza nell\u2019 Accademia di San Luca, alla quale di fatti sono de\u2019 soci, a ci\u00f2 da me esortato, propose di far dichiarazione solenne nel senso desiderato. Per\u00f2 m\u2019accorgo, che la proposta finora \u00e8 rimasta senza seguito. \nDel resto sono interamente del parere di Henzen, che cio\u00e8 a noi altri Non-Romani, per stretti che siano i vincoli che ci legano alla citt\u00e0 di Roma, non convince altra partecipazione alle proteste, che quella con aderire ad una sentenza pronunciata da una corporazione romana di maggior autorit\u00e0, qualora costei ci onorasse di un invito a raffermare ancora con i nostri nomi il suo parere.\nFaccio voti ardenti, che la sua voce autorevole, applaudita da\u2019 altre autorit\u00e0 alla fine salvi il Campidoglio da ogni tentativo di vandalismo moderno.\n\nCon i sensi della pi\u00f9 profonda stima\nsuo devotissimo\nFerd. Gregorovius. \n\n\n"
}