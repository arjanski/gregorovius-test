{
    "filename": "1883-11-11_De_Gubernatis_Angelo",
    "title": "Ferdinand Gregorovius an Angelo De Gubernatis in Florenz. M\u00fcnchen, 11.\n                    November 1883",
    "sent": {
        "date": {
            "when": "1883-11-11",
            "cert": "low"
        },
        "person": {
            "name": "Gregorovius, Ferdinand (1821\u20131891)",
            "key": "G001200"
        },
        "place": {
            "name": "M\u00fcnchen",
            "key": "G000734"
        }
    },
    "received": null,
    "plain": "\n\n\nMonaco, 11. Nov. 83.\nChiarissimo Signor Conte,\n\nl\u2019offerta di partecipare alla Rivista internazionale da lei progettata, \u00e8 apprezzata da me quale grandissima testimonianza di simpatia a me professata da un uomo che da lungo tempo altamente stimo. Non occorre dire, che sarei lietissimo di corrispondere a cosi gentile chiamata, se le circostanze me lo permettessero. Pur troppo non mi trovo in grado, di mettermi nel numero di coloro, che concorreranno a prender parte alla sua opera. Ho dovuto rifiutare  tante offerte fattemi da redattori di riviste tedesche quanto estero, ristringendo la mia povera cooperazione ad una sola che \u00e8 quella del Brockhaus, \u201eUnsere Zeit\u201c, e nemeno mi porta il tempo a disimpegnarmi degli obblighi contratti con essa.  Se accettassi suo invito, offenderei pi\u00f9 di una persona, senza neppure soddisfar lei. Sono veterano, e stanco da aver ogni diritto ad una honesta missio. Il tempo che mi avanza, lo dedico a lavori che mi premono, mentre  attualmente ritocco la storia di Roma medioevale per una nuova edizione, ed \u00e8 lavoro questo lungo e faticoso.  Per ci\u00f2 la prego a voler tenermi per iscusato, se malincuore, declino una gentilissima offerta. Faccio voti che l\u2019impresa trovi quella riuscita, che al parer mio le assicura il nome De Gubernatis. Non dispero di poter stringerle la mano, quando (forse nel Marzo avvenire) passer\u00f2 per Firenze.\nTutto suo Servitore Ferdin. Gregorovius. \n\n"
}