{
    "filename": "1877-09-26_ANBRIEF_Tommasini_Gregorovius",
    "title": "Oreste Tommasini an Ferdinand Gregorovius in M\u00fcnchen. Rom, 26. September 1877",
    "sent": {
        "date": {
            "when": "1877-09-26",
            "cert": "high"
        },
        "person": {
            "name": "Tommasini, Oreste (1844\u20131919)",
            "key": "G001650"
        },
        "place": {
            "name": "Rom",
            "key": "G000763"
        }
    },
    "received": null,
    "plain": "\n\n\nRoma 26 Settembre 1877\nSignor Ferdinand Gregorovius.  Illustre Signore\n\nIo non era per aspettarmi la lettera ch' Ella si piacque di scrivermi; a ogni modo ne La ringrazio, perch\u00e8 cos\u00ec mi porge occasione di certificarla d'alcuni miei sentimenti ed alcune idee, delle quali avrei voluto ch' Ella non avesse dubitato mai.\nMi dispiace che le insinuazioni di persone a Lei amiche abbiano preoccupato il giudizio ch' Ella  fosse avrebbe potuto portare pi\u00f9 indulgente sul mio piccolo scritto, leggendolo non prevenuto. Se non che, illustre Signore, Ella \u00e8 troppo grande per non intendere che ci  possono volere degli amici che non ammirin tutto a tutte l'ore, e de' nemici che sappiano anche spostarci col solletico. \nDel resto, quando io la misi a rimpetto dello storico che feriste per invito d'un re filosofo, non credo averle fatto torto; quando \u00f2 accennato all' intenzione del suo libro, l\u2019 \u00f2 fatto colle sue proprie parole ed \u00f2 aggiunto che quel libro non teme vecchiezza. Se poi, come italiano e come romano \u00f2 lasciato libero, ma non immodesto corso di opinioni che m' erano naturali, non \u00f2 mai reputato con questo di farle offesa; tanto pi\u00f9 ch' Ella sapeva certo come avendo apposto il mio piccolo nome tra quelli di coloro che chiedevano al nostro comune pel Gregorovius il conferimento della cittadinanza romana, le aveva data prova non dubbia di stima  e di simpatia. Bens\u00e8 quella simpatia non era n\u00e8 esclusiva n\u00e8 partigiana; ed io parlando fin d' allora con suoi e miei amici mi ricordo che soleva ripetere che non mi pareva conveniente, onorando Lei s\u00ec benemerito, trasandare e porre in non cale gli altri illustri tedeschi che avevano pure raccontato e illustrato la storia della nostra citt\u00e0. E le dir\u00f2 pur francamente che quando, richiestone, scrissi quell' articolo che valse di prologo all' Archivio della nostra Societ\u00e0 di storia patria, io non ebbi alcun' idea di scriver panegirici, e molto meno calunnie; e neppur mi proposi di parlar piuttosto del suo lavoro, che di quel del Reumont e del Papencordt; ma solo di far constatare che anche dopo questi tre poderosi sforzi di sintesi, era pur sempre tempo per noi di restarci di analisi. \n Ella mi da contezza, illustre Signore, dell' indignazione prodotta da quel mio scritterello in alcuni suoi amici e conoscenti d'Italia; ed io glielo credo; ma in compenso voglia pur credere che manifestazioni di sentimenti differenti non mancano e fra Italiani che non Le son punto nemici, e fra suoi connazionali medesimi che sanno esserle amici.\nElla frattanto dimentichi pur me, se le pare; che non \u00f2 nessun titolo per aver l'onore di esserle ricordato; ma ritenga pure illustre Signore, che se l'aver dato occasione a un suo disgusto pu\u00f2 essermi cosa spiacevole, non \u00f2 e non avr\u00f2 mai ombra di rimorso di quel che \u00f2 scritto; perch\u00e8 \u00f2 ferma coscienza di non aver mancato, cos\u00ec facendo, ad alcun mio dovere; e con questa persuasione dentro dell' animo potr\u00f2 pure conservare e rileggere la lettera sua, senza tema che per me possa tornare deplorabile mai.\n\nO. Tommasini\n\n\n"
}