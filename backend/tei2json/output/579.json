{
    "filename": "1884-09-21_De_Leva_Giuseppe",
    "title": "Ferdinand Gregorovius an Giuseppe De Leva in Padua. M\u00fcnchen, 21. September\n                    1884",
    "sent": {
        "date": {
            "when": "1884-09-21",
            "cert": "high"
        },
        "person": {
            "name": "Gregorovius, Ferdinand (1821\u20131891)",
            "key": "G001200"
        },
        "place": {
            "name": "M\u00fcnchen",
            "key": "G000734"
        }
    },
    "received": null,
    "plain": "\n\n\nMonaco, 21 VIIbre 84.\nCaro e gentilissimo amico,\n\nrivolgo ansiosamente I pensieri agli amici in Italia, dove il morbo fa tanta\n                    strage, massime nella povera Napoli. Mi consolo, \u00e8 vero, a sapere che Roma ed\n                    altre contrade, e tra loro anche quella di Padova, sono finora rimaste\n                        risparmiate da cotesto flagello, ma temo anche, che il colmo non\n                    sar\u00e0 per venire tanto presto, e che anzi far\u00e0 il giro ancora nell\u2019alta Italia, e\n                    poi nella Germania. Perci\u00f2 dirizzo queste righe a voi, per pregarvi delle\n                    vostre nuove, le quali mi auguro le pi\u00f9 soddisfacenti. Credo di\n                    essermi digi\u00e0 congratulato con voi dei bene meritati premi, che riport\u00f2 la\n                    vostra opera monumentale, e se trovate un momento di ozio, mi farete un vero\n                    piacere col farmi sapere, a quale punto del lavoro ora siete giunto. Delle\n                    mie coserelle non avrei da darvi conto che sia importante. Ho fatto il mio\n                    tempo, e mi sono invecchiato quale veterano della honesta missio. Il testo della\n                    Storia di Roma lo sottoposi ad una revisione completa, per una nuova edizione da principiare sul finire dell\u2019anno corrente, e ci\u00f2 \u00e8 per me\n                    consolazione non lieve, imperciocch\u00e8 la quarta edizione di un libro\n                    cosi voluminoso ed inoltre costoso, dimostra che esso abbia preso piede nella\n                    letteratura. Consoliamoci dunque, che siamo compagni di lavoro. Non occorre\n                    dire, quanto io mi tenevo contento dello sviluppo, che ognora mi prende la mia\n                    patria, e vado di convincermi, che la Germania ora saldamente sia stabilita\n                    quale talmodo della pace europea a segno, che ora toccerebbe a lei\n                    di pronunciare quella frase di Napoleone III \u201el\u2019\u00e9mpire\n                        c\u2019est la paix\u201c, e non sarebbe n\u00e8 menzogna, n\u00e8 presunzione. Cos\u00ec\n                    andranno d\u2019ora in poi unite l\u2019Italia e la Germania allo scopo di tutelare e di\n                    conoscere insieme i maggiori beni dell\u2019armonia.\n Faccio voti, insigne amico, per la salute vostra e quella\n                    della vostra degnissima Signora e della amabile figliuola, alla memoria delle\n                    quali mi raccomando vivamente.  Tutto vostro\n                        Ferd. Gregorovius. \n\n\n\n                Il nostro comune amico Thomas, or due mesi fa, intraprese un viaggio al mare, ed\n                    \u00e8 gi\u00e0 da un pezzo, che mi trovo privo delle sue nuove.\n            \n"
}